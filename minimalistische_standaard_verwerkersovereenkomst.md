# Minimalistische Standaard Verwerkersovereenkomst
(c) 2019 Winfried Tilanus - CC-SA-BY 4.0

Verwerkersovereenkomst tussen:

[Dataverantwoordelijke]

Hierna te noemen: "Verantwoordelijke"

en:

[Verwerker]

Hierna te noemen: "Verwerker"

Verantwoordelijke [omschrijving van hoofdactiviteit in het kader
waarvan deze overeenkomst wordt gesloten]. Daarvoor voert Verwerker een
aantal werkzaamheden uit. Deze werkzaamheden hebben als doel:

-   [omschrijving van de doelen]
-   kwaliteitsbeheer door Verwerker
-   detectie van fraude en misbruik van het systeem

Voor deze doelen krijgt Verwerker toegang tot de volgende
persoonsgegevens:

-   [complete lijst van persoonsgegevens]
-   serverlogs met daarin: metadata van requests aan de server,
    inlogpogingen, ip-adressen van verbindingen

Verwerker heeft [wel\|geen] toegang tot bijzondere persoonsgegevens en
de gevoeligheid van de persoonsgegevens is
[nihil\|laag\|matig\|hoog\|zeer hoog].

Er zijn geen subverwerkers die toegang hebben tot de persoonsgegevens.

[of]

De volgenende subverwerkers hebben toegang tot een deel van de of alle
persoonsgegevens:

-   [lijst van alle subverwerkers met: juridische naam, doel van hun
    verwerking en tot welke gegevens ze toegang hebben]

Voor elk van deze subverwerkers geldt:

-   De subverwerker heeft een verwerkersovereenkomst afgesloten met
    Verwerker.
-   De verwerkersovereenkomst met de subverwerker is in lijn met deze
    verwerkersovereenkomst.
-   Verwerker heeft een kopie van de verwerkersovereenkomst gegeven aan
    Verantwoordelijke.
-   Verwerker ziet er op toe dat de subverwerkers zich houden aan de
    verwerkersovereenkomst en aan de wetgeving met betrekking tot
    gegevensbescherming.
-   Verwerker ziet er op toe dat de subverwerkers afdoende
    beveiligingsmaatregelen nemen.

Verantwoordelijke zorgt ervoor:

-   Dat de persoonsgegevens rechtmatig verwerkt worden.
-   Dat verzoeken tot inzage, correctie, verwijdering en overdracht van
    persoonsgegevens tijdig en correct worden uitgevoerd.
-   Dat persoonsgegevens die niet meer noodzakelijk zijn voor de doelen
    van de verwerking verwijderd worden.
-   Dat datalekken en beveiligingsincidenten correct gemeld en
    afgehandeld worden.

Verantwoordelijke vrijwaart Verwerker voor alle aanspraken van derden,
toezichthouders inbegrepen, die volgen uit het onrechtmatig verwerken
van persoonsgegevens door Verantwoordelijke.

Verwerker zorgt ervoor dat:

-   alleen de hierboven omschreven persoonsgegevens door Verwerker
    verwerkt worden.
-   de persoonsgegevens door Verwerker alleen verwerkt worden voor de
    hierboven omschreven doelen.
-   de persoonsgegevens geheim blijven. Onder andere door:

    -   Beveiligingsmaatregelen te nemen die passen bij de gevoeligheid
        van de gegevens.
    -   Medewerkers te instrueren.
    -   Vast te leggen wie er toegang heeft gehad tot de
        persoonsgegevens.

-   bij datalekken en beveiligingsincidenten Verantwoordelijke binnen 24
    uur na het constateren ervan op de hoogte wordt gesteld.
-   de verwerkingen van de persoonsgegevens en de genomen maatregelen
    ter geheimhouding worden vastgelegd en/of gedocumenteerd. Bij
    geschillen is deze documentatie leidend.
-   bij het beÃ«indigen van de dienstverlening, opzegging van de
    overeenkomsten of bij faillissement van Verwerker alle
    persoonsgegevens worden overhandigd aan Verantwoordelijke en daarna
    alle persoonsgegevens die onder deze overeenkomst vallen door
    Verwerker worden vernietigd.
-   verzoeken om overhandiging van persoonsgegevens door derde partijen,
    waaronder verzoeken van opsporings- en inlichtingendiensten direct
    worden doorverwezen naar Verantwoordelijke.

Verwerker zal meewerken aan:

-   Het uitvoeren van verzoeken tot inzage, correctie, verwijderen en
    overdracht van gegevens van betrokkenen.
-   Het uitvoeren van verzoeken tot onderzoek van de Autoriteit
    Persoonsgegevens.
-   Het onderzoeken van datalekken en beveiligingsincidenten.
-   Controle door de Verantwoordelijke op naleving van deze
    overeenkomst.

Tot slot:

-   Op deze overeenkomst is uitsluitend Nederlands recht van toepassing.
    Geschillen over de uitvoering van deze overeenkomst zullen worden
    voorgelegd aan de bevoegd rechter te Utrecht.
-   Deze overeenkomst gaat in op het moment van ondertekening.
-   Deze overeenkomst hoort bij een dienstverleningsovereenkomst en kan
    niet los daarvan opgezegd worden.

Datum ondertekening:

Namens Verwerker (naam en handtekening):

Datum ondertekening:

Namens Verantwoordelijke (naam en handtekening):
